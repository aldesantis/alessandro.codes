---
aliases:
  - 'Pasta con crema di asparagi, stracciatella e bottarga'
createdAt: 2025-04-21T19:19:36.000Z
cuisine: mediterranean
diet: pescetarian
status: seedling
title: 'Pasta con crema di asparagi, stracciatella e bottarga'
type: first-course
updatedAt: 2025-04-21T19:30:31.000Z
---
## Ingredienti

- Fusilloni (320 g)
- Stracciatella (200 g)
- Parmigiano Reggiano DOP (50 g)
- Patè di olive (1 cucchiaio)
- Bottarga di muggine (q.b.)
- Asparagi da pulire (500 g)
- Basilico (20 foglie)

## Preparazione

1. Per preparare la pasta con crema di asparagi, stracciatella e bottarga iniziate dalla [**pulizia degli asparagi**](https://ricette.giallozafferano.it/Come-pulire-gli-asparagi.html): eliminate le estremità più dure, poi tagliateli a rondelle regolari tenendo da parte le punte.
2. In una padella scaldate un giro d’olio, quindi versate gli asparagi.
3. Aggiungete anche le punte, quindi salate, pepate a piacere e bagnate con poca acqua.
4. Coprite con il coperchio e lasciate stufare gli asparagi per qualche minuto, il tempo necessario ad ammorbidirli.
5. Trasferite gli asparagi in una brocca alta, con la loro acqua di cottura.
6. Unite anche le foglie di basilico lavate e asciugate, un giro d’olio di oliva.
7. Frullate tutto con il mixer a immersione fino a ottenere una crema liscia e senza grumi.
8. Versate la crema ottenuta nella stessa padella usata per cuocere gli asparagi.
9. Intanto cuocete i fusilloni in acqua bollente salata per due terzi del tempo indicato sulla confezione.
10. Versate un mestolo di acqua di cottura della pasta nella padella con la crema di asparagi e lasciate andare a fuoco bassissimo mentre proseguite con la preparazione.
11. Versate in una ciotola la stracciatella e conditela con un filo d’olio.
12. Insaporite con un pizzico di sale e mescolate.
13. Scolate i fusilloni nella padella e completate la cottura aggiungendo poco alla volta l’acqua della pasta.
14. Unite anche il patè di olive e un altro mestolo di acqua calda.
15. Una volta che la pasta sarà pronta, spegnete il fuoco e aggiungete il Parmigiano Reggiano DOP grattugiato.
16. Servite nei piatti guarnendo con fiocchi di stracciatella e bottarga grattugiata a piacere.
