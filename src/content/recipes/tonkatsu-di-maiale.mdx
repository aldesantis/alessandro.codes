---
cuisine: asian
diet: omnivore
status: evergreen
type: main-course
title: Tonkatsu di maiale
aliases:
  - tonkatsu-di-maiale
contentType: recipes
---

#### **INGREDIENTI**

- 2 fette lonza di maiale (di almeno 1cm di spessore)
- sale
- pepe nero
- farina (va bene qualsiasi tipo di farina abbiate a disposizione)
- 1 uovo
- olio vegetale
- [panko](https://www.ikiya.it/p/panko-giapponese-200gr/)
- [salsa Bulldog Tonkatsu](https://www.ikiya.it/p/bulldog-salsa-tonkatsu-500ml/)

#### **ISTRUZIONI**

- Se lo trovate, usate il nama panko (panko fresco) invece di quello secco, in quanto è maggiormente indicato per la preparazione del tonkatsu.
- Se non lo trovate, potete tranquillamente usare anche quello secco, andando a inumidirlo un po’ con dell’acqua vaporizzata, lasciandolo riposare poi per 15 minuti.
- Quando scegliete il panko, cercate quello con i fiocchi più grandi, in quanto il tonkatsu verrà fuori più buono.
- Rimuovete dalla carne il grasso in eccesso, e praticate successivamente dei piccoli tagli sui tessuti connettivi tra la carne e il grasso.
- Questo perché carne e grasso hanno una diversa elasticità, e quando si cucinano di restringono ed espandono a diverse velocità. Questo piccolo trucco permette al tonkatsu di mantenere una forma piatta durante la frittura, senza arricciarsi.
- Battete la carne con un batticarne. Se non ne avete uno a disposizione, prendete un coltello da cucina e usate la parte non affilata come batticarne. Se utilizzate il coltello, ricordatevi battere la carne creando un disegno a forma di griglia.
- Dopo aver battuto la carne, riportatela alla sua forma originale modellandola con le mani e conditela con sale e pepe.
- In una ciotola grande o in un piatto, aggiungete l’uovo e 1/2 cucchiaio da tavola di olio vegetale per ogni uovo che usate.
- Mescolate bene. Aggiungendo l'olio, la panatura resterà attaccata alla carne durante la frittura.
- Prendete la carne e passatela nella farina, rimuovendo quella in eccesso.
- Immergetela poi nella mistura di uovo e olio.
- Infine passate la carne nel panko. Dopo aver rimosso il panko in eccesso, pressate leggermente la carne usando i palmi delle vostre mani. Questo perché, durante la frittura, il panko tenderà a "scoppiettare", e premendolo prima si otterrà una panatura più uniforme.
- Scaldate l’olio a fuoco medio usando una padella wok, fino a che raggiunge la temperatura di circa 180°. Se non avete un termometro a disposizione, immergete nell’olio le bacchette per cucinare e fate attenzione alle bolle che si formano intorno ad esse.
- Se si formano bollicine piccole intorno alla punta delle bacchette, la temperatura va bene.
- Un’alternativa è anche immergere una piccola quantità di panko nell’olio: se affonda fino a circa metà della pentola e poi riemerge, allora la temperatura è intorno ai 180°.
- Quando l’olio ha raggiunto la giusta temperatura, immergente docilmente la cotoletta impanata (ricordatevi il tonkatsu deve essere immerso totalmente nell’olio).
- Controllate continuamente la temperatura dell'olio e assicuratevi che non ecceda i 180°, altrimenti brucerete la carne.
- Friggete per circa un minuto per lato. Se la cotoletta è più sottile di 1cm, riducete il tempo a 45 secondi per lato.
- Togliete il tonkatsu dalla wok e sgocciolate l’olio in eccesso tenendo la cotoletta in posizione verticale per qualche secondo.
- Posizionatela su una griglia e lasciatela là per circa 4 minuti (se non avete una griglia, usate la carte assorbente).
- L’olio caldo rimasto sulla parte esterna continuerà a cuocere lentamente la carne, quindi non tagliate la cotoletta per controllarne la cottura, pena la dispersione del calore.
- Mentre aspettate che passino i 4 minuti, togliete dalla wok le briciole di panko usando un passino.
- Passati 4 minuti, riportate l'olio a temperatura (180°) e friggete nuovamente il tonkatsu per un minuto (30 secondi per lato).
- Toccate il tonkatsu con una bacchetta e controllate che fuoriesca da essa del liquido chiaro. Questo indica che la carne è cotta a dovere.
- Fate sgocciolare l’olio in eccesso tenendo la cotoletta in posizione verticale per qualche secondo, dopodiché lasciatela raffreddare per 2 minuti sulla griglia oppure sulla carta assorbente.
- Se usate la carta assorbente, cercate di tenere il tonkatsu in posizione verticale, così che non diventi molliccio dal lato appoggiato sulla carta.
- Tagliate il tonkatsu in 3 pezzi, premendo con decisione il coltello sulla carne invece che muovendolo avanti e indietro. In questo modo l’impanatura non si toglierà dalla cotoletta.
- Dopo aver fatto 3 pezzi, tagliateli ancora a metà e servite immediatamente con salsa tonkatsu e verdure.
