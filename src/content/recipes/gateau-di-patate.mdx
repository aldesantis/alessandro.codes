---
aliases:
  - Gateau di patate
createdAt: 2025-04-21T19:19:36.000Z
cuisine: mediterranean
diet: omnivore
status: evergreen
title: Gateau di patate
type: main-course
updatedAt: 2025-04-21T19:30:31.000Z
---
## Ingredienti

Per una pirofila 20x20 cm - 6 porzioni:

- 500g patate a pasta gialla
- 100g fiordilatte (mozzarella)
- 50g prosciutto cotto/fesa di tacchino
- 2 cucchiai di Parmigiano Reggiano DOP (24 mesi)
- 2 uova
- Olio extravergine d’oliva q.b.
- Pepe nero q.b.
- Sale fino q.b.

Per la pirofila e copertura:

- Olio extravergine d’oliva q.b.
- 20g pangrattato
- 30g Parmigiano Reggiano DOP

## Procedimento

1. Lessare le patate in abbondante acqua fredda per 30-40 minuti, fino a quando risultano morbide alla prova forchetta.
2. Scolare le patate e sbucciarle mentre sono ancora calde, aiutandosi con un coltellino.
3. Schiacciare immediatamente le patate calde in un recipiente per evitare la formazione di grumi.
4. Tagliare la mozzarella a cubetti e metterla in un colino per far scolare il siero in eccesso (circa 1 ora).
5. Tagliare il salame napoletano e il prosciutto cotto a cubetti di circa 1 cm.
6. Aggiungere alle patate schiacciate: uova, pepe, sale, un filo d’olio e il Parmigiano grattugiato.
7. Comporre una serie di strati così fatti: patate, poi mozzarella e prosciutto, poi ancora patate.
8. Oliare una pirofila quadrata 20x20 cm e spolverizzare con il pangrattato, assicurandosi che si distribuisca uniformemente.
9. Versare il composto nella pirofila e livellarlo con una spatola.
10. Spolverizzare la superficie con pangrattato e Parmigiano, condire con un filo d’olio.
11. Cuocere in forno statico preriscaldato a 180°C per circa 30 minuti, il più in alto possibile.
12. Per gli ultimi 5 minuti, mettere il forno in modalità grill.

## Note

- Si sconsiglia di preparare il composto con troppe ore di anticipo prima della cottura per evitare che si annerisca.
- È possibile personalizzare la ricetta utilizzando salumi e formaggi diversi secondo i propri gusti.
- Invece che preparare un gateau a strati, si può anche fare un composto in cui si amalgamano patate, mozzarella e salumi.
