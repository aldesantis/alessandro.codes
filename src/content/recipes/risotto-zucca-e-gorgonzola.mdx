---
cuisine: mediterranean
diet: vegetarian
status: evergreen
type: first-course
title: Risotto zucca e gorgonzola
aliases:
  - risotto-zucca-e-gorgonzola
contentType: recipes
---

## Ingredienti (x 4 persone)

- 320 g di riso Carnaroli
- 600 g di zucca delica già pulita
- 170 g di gorgonzola (freddo di frigo)
- 100 g di cipolla dorata
- 30 g di burro freddo
- 50 g di vino bianco
- 20 g di olio extravergine d’oliva
- 1 rametto di rosmarino
- Sale fino q.b.
- Pepe nero q.b.
- 2,5 litri di brodo vegetale

## Procedimento

1. Pulisci la zucca togliendo buccia, semi e filamenti. Tagliala a fettine sottili e poi a dadini.
2. Cuoci la zucca a vapore per 15-20 minuti finché non puoi trafiggerla facilmente con uno stecchino in legno o una forchetta.
3. Trita finemente la cipolla e falla soffriggere in olio extravergine a fuoco dolce per circa 10 minuti, finché sarà trasparente.
4. Nella stessa padella, tosta il riso a secco per alcuni minuti a fuoco alto, mescolando spesso.
5. Sfuma con il vino bianco e mescola finché non evapora.
6. Versa la zucca nella pentola con il riso e schiacciala in modo da formare una purea.
7. Aggiungi il brodo un mestolo alla volta, mescolando spesso e aggiungendo il successivo solo quando il precedente è assorbito.
8. Regola di sale e pepe verso fine cottura, poi spegni il fuoco.
9. Manteca con il burro freddo e il gorgonzola tagliato a pezzi, mescolando fino a ottenere una consistenza cremosa.
10. Servi subito, completando con ciuffetti di rosmarino fresco.
