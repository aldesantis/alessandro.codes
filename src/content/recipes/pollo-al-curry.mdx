---
aliases:
  - Pollo al curry
  - pollo-al-curry
createdAt: 2025-04-21T19:19:36.000Z
diet: omnivore
status: evergreen
title: Pollo al curry
type: main-course
updatedAt: 2025-04-21T19:30:31.000Z
---
## Ingredienti (x4)

- 1,2 kg di sovracosce di pollo (da disossare)
- 100 g di yogurt greco
- Acqua q.b.
- Coriandolo fresco q.b.

Per il curry:

- 2 cucchiaini di curcuma in polvere
- 2 cucchiaini di paprika affumicata
- 1 cucchiaino di cannella in polvere
- 1 cucchiaino di semi di coriandolo in polvere
- 1 cucchiaino di pepe di Cayenna
- 1 cucchiaino di pepe nero
- 1 cucchiaino di sale fino

Per il soffritto:

- 1 cipolla bianca
- 2 spicchi di aglio
- 20 g di zenzero fresco
- 2 peperoncini freschi
- Olio extravergine d’oliva q.b.

## Procedimento

1. Disossare le sovracosce di pollo e tagliarle a tocchetti di circa 3 cm.
2. Mondare e tritare finemente la cipolla, sbucciare l’aglio e privarlo del germoglio interno.
3. Dividere i peperoncini a metà ed eliminare quasi tutti i semi. Pelare lo zenzero e tagliarlo a dadini.
4. Versare gli ingredienti del soffritto in una padella con un giro d’olio e far rosolare per 10 minuti mescolando spesso.
5. Nel frattempo preparare la miscela di spezie per il curry: in una ciotola mescolare curcuma, cannella, paprika affumicata, polvere di semi di coriandolo, pepe di Cayenna, pepe nero e sale.
6. Aggiungere le spezie al soffritto in padella e tostarle per 2 minuti mescolando bene.
7. Unire il pollo e farlo rosolare da tutti i lati, poi coprire con l’acqua.
8. Cuocere per 35 minuti a fiamma media. Nel frattempo far scolare lo yogurt per far perdere il siero in eccesso.
9. A fine cottura spegnere il fuoco, aggiungere lo yogurt e mescolare bene.
10. Profumare con il coriandolo tritato.
11. Servire il pollo al curry accompagnato con riso basmati, guarnendo a piacere con coriandolo e peperoncino fresco.
