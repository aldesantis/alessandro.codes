---
aliases:
  - Cheesecake alla nutella
  - cheesecake-alla-nutella
createdAt: 2025-04-21T19:19:36.000Z
diet: vegetarian
status: budding
title: Cheesecake alla nutella
type: dessert
updatedAt: 2025-04-21T19:20:10.000Z
contentType: recipes
---
## Ingredienti

- Biscotti Digestive (270 g)
- Burro (120 g)
- Nutella (500 g)
- Philadelphia (500 g)
- Granella di nocciole (30 g)

## Istruzioni

1. Mettete a sciogliere il burro in un pentolino a fuoco bassissimo, quindi lasciate intiepidire.
2. Versate i biscotti secchi nel mixer, quindi frullateli fino ad ottenere una polvere e riponeteli in una ciotola.
3. Unite il burro fuso in precedenza e lasciato leggermente intiepidire.
4. Amalgamate per bene fino ad ottenere un composto sabbioso.
5. Imburrate una tortiera del diametro di 24 cm e foderatela con la carta forno.
6. Versate all’interno il composto di biscotti e con l’aiuto di un cucchiaio compattate bene, in modo da creare la base di biscotto.
7. Riponete in frigorifero per 30 minuti o in freezer per una decina di minuti.
8. Intanto in una ciotola versate il formaggio cremoso.
9. Aggiungete un cucchiaio di Nutella.
10. Amalgamate bene con una spatola.
11. Aggiungete il resto della Nutella e proseguite a mescolare fino ad ottenere una crema liscia.
12. Riprendete la tortiera dal frigorifero e versate il composto di formaggio e Nutella sulla base di biscotti.
13. Livellate bene la superficie con una spatola, copritela con la pellicola e lasciatela rassodare in frigorifero per almeno 6 ore (meglio ancora se una notte intera).
14. Trasferite la cheesecake in un piatto da portata e decorate a piacimento con la granella di nocciole.
