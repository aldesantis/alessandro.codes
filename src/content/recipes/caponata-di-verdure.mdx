---
aliases:
  - Caponata di verdure
  - caponata-di-verdure
createdAt: 2025-04-21T19:19:36.000Z
diet: vegan
status: budding
title: Caponata di verdure
type: side
updatedAt: 2025-04-21T19:20:10.000Z
---
## Ingredienti

- [ ] Melanzane 1 kg
- [ ] Sedano 400 g
- [ ] Cipolle bianche 250 g
- [ ] Pomodori ramati 200 g
- [ ] Olive verdi in salamoia da denocciolare 200 g
- [ ] Capperi sotto sale dissalati 50 g
- [ ] Pinoli 50 g
- [ ] Zucchero 60 g
- [ ] Aceto di vino bianco 60 g
- [ ] Basilico q.b.
- [ ] Concentrato di pomodoro 40 g

## Procedimento

1. Mondate la cipolla e affettatela finemente.
2. Spuntate il sedano e tagliatelo a rondelle.
3. Dividete a metà le olive verdi ed eliminate il nocciolo interno.
4. Lavate e asciugate le melanzane, spuntatele e poi tagliatele a pezzetti di circa 2,5 cm.
5. Fate lo stesso con i pomodori.
6. Scaldate una padella e tostate qui i pinoli per pochi minuti finché non saranno dorati.
7. Ora riprendete le vostre melanzane: ponete l’olio di oliva in un tegame dal bordo alto e scaldatelo, versate quindi poche melanzane per volta e friggetele per qualche minuto.
8. Una volta che saranno dorate, scolate con la schiumarola e adagiatele su un vassoio rivestito con carta assorbente per eliminare l’olio in eccesso, poi tenete da parte.
9. In un tegame ampio versate un generoso giro di olio di oliva, scaldatelo e poi versate la cipolla; soffriggete per bene finché la cipolla non sarà appassita.
10. Aggiungete il sedano; lasciate rosolare bene anche questo.
11. Unite i capperi, le olive, i pinoli tostati e i pomodori.
12. Fate rosolare qualche istante, poi coprite con il coperchio e cuocete a fiamma dolce per 15-20 minuti.
13. Intanto preparate la salsa agrodolce: in un bricchetto versate l’aceto, il concentrato di pomodoro e lo zucchero. Mescolate per bene con un cucchiaino.
14. Una volta trascorsi i 15-20 minuti di cottura, salate e versate la salsa nel tegame.
15. Mescolate, alzate la fiamma e rimestate fino a quando non sarà evaporato il sentore di aceto.
16. Spegnete la fiamma, aggiungete le melanzane fritte, e profumate con abbondante basilico.
17. Mescolate per bene il tutto, trasferite la caponata in una pirofila e riponete in frigo, poiché la particolarità della caponata è che va servita fredda oppure a temperatura ambiente.
