---
aliases:
  - Aloo gobi
  - aloo-gobi
createdAt: 2025-04-21T19:19:36.000Z
cuisine: indian
diet: vegan
status: seedling
title: Aloo gobi
type: main-course
updatedAt: 2025-04-21T19:30:31.000Z
contentType: recipes
---
## Ingredienti (x4)

- 4 patate medio-grandi
- 1 cavolfiore medio
- 1 cipolla media
- 2 barattoli di pelati
- 1 cucchiaino di cumino in polvere
- 2 cm di zenzero, grattugiato
- 2 spicchi di aglio, grattugiato
- 1 cucchiaino di curcuma in polvere
- 1 punta di cucchiaino di garam masala in polvere
- 1 cucchiaino di coriandolo in polvere
- 5 cucchiai di olio di semi
- 100 grammi di piselli
- Sale quanto basta
- 200 grammi di latte di cocco
- Coriandolo fresco per guarnire

## Procedimento

1. Tagliare il cavolfiore a cimette e lavarlo sotto acqua corrente. Sbucciare le patate e tagliarle in spicchi lunghi.
2. Portare a bollore una pentola capiente di acqua salata. Cuocere le cimette di cavolfiore e le patate per circa 20 minuti. Scolare e tamponare con carta assorbente.
3. In una padella, scaldare 3 cucchiai di olio di semi e rosolare le patate e il cavolfiore per qualche minuto. Metterli da parte in un piatto.
4. Nello stesso olio, aggiungere la cipolla tagliata a fettine e il cumino in polvere. Cuocere a fiamma bassa fino a quando la cipolla diventa traslucida.
5. Aggiungere le altre spezie (curcuma, garam masala, coriandolo), lo zenzero e l’aglio grattugiati, e i pomodori pelati. Coprire la padella e cuocere questo “masala” per circa 8 minuti.
6. Aggiungere le patate e il cavolfiore, mescolare, aggiungere il latte di cocco e regolare di sale. Cuocere senza coperchio per circa 5-6 minuti.
7. Aggiungere i piselli lessati e scolati (opzionale).
8. Servire con coriandolo fresco come guarnizione.
