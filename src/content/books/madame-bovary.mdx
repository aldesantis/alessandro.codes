---
aliases:
  - Madame Bovary
  - madame-bovary
author: Gustave Flaubert
category: books
createdAt: 2025-01-19T14:32:47.000Z
lastHighlightedOn: 2025-01-11T04:56:00.000Z
publishedOn: null
source: kindle
status: evergreen
tags: []
title: Madame Bovary
updatedAt: 2025-04-13T17:18:40.000Z
url: null
---
## Highlights

- Quanto a Emma, evitava di domandarsi se lo amasse. Era convinta che l’amore dovesse arrivare di colpo, accompagnato da luci e fragori, simile a un uragano celeste che piomba sulla vita, la sconvolge, travolgendo la volontà come foglie secche, e trascina ogni sentimento nell’abisso. Non sapeva che la pioggia a goccia a goccia crea laghetti sulle terrazze delle case, quando le grondaie sono otturate,
- Ma Emma era piena di bramosia, di rabbia, di odio. Quell’abito dalle pieghe diritte nascondeva un cuore sconvolto e le labbra pudiche tacevano le tempeste.
- Emma non era diversa dalle altre amanti, e il fascino della novità, cadendo a poco a poco come un abito, metteva a nudo l’eterna monotonia della passione, che ha sempre le stesse forme e lo stesso linguaggio.
- Possedeva quell’indefinibile bellezza che proviene dalla gioia, dall’entusiasmo, dal successo e che deriva dall’armonia dello spirito con le circostanze.
- La sicurezza di sé dipende dalla situazione in cui ci si trova: non ci si comporta all’ammezzato come al quarto piano e la donna ricca ha intorno a sé a difenderne la virtù tutti i biglietti di banca che le imbottiscono, come una corazza, la fodera del busto.
- Poiché lui restava lì con le mani penzolanti e gli occhi spalancati, come fosse prigioniero fra gli innumerevoli fili di un sogno improvviso.
- Da quel momento in poi la sua esistenza fu soltanto un cumulo di menzogne, nelle quali avvolse il proprio amore quasi fossero veli capaci di nasconderlo. Era divenuto un bisogno, una mania, un piacere, al punto che, se lei affermava di essere passata, il giorno prima, dalla parte destra di una strada, bisognava credere che fosse passata dalla parte sinistra di quella strada.
- Ella aveva parole tenere e baci che gli rapivano l’anima: ma dove aveva imparato quella corruzione, quasi immateriale tanto era profonda e dissimulata?
- Ma il denigrare quelli che amiamo ci allontana sempre un poco da loro. Non bisogna toccare gli idoli: la polvere d’oro che li ricopre potrebbe restarci attaccata alle dita.
- D’altronde Charles non era tipo da andare al fondo delle cose, indietreggiava davanti alle prove, e la sua incredula gelosia si perse nell’immensità del dolore.
