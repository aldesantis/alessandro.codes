---
aliases:
  - Il Conte Di Montecristo
  - il-conte-di-montecristo
author: Alexandre Dumas and Gaia Panfili
category: books
lastHighlightedOn: 2025-01-23T04:56:00.000Z
publishedOn: null
source: kindle
status: seedling
tags: []
title: Il Conte Di Montecristo
url: ''
---
## Highlights

- «Non si è mai pari con chi ci ha reso un favore – ribatté Dantès – giacché quando non si deve più denaro, si deve gratitudine».
- Una fanciulla di città forse avrebbe tentato di nascondere la propria gioia sotto un velo o almeno sotto il velluto delle palpebre, Mercédès invece sorrideva e guardava tutti coloro che la circondavano, e il suo sorriso e il suo sguardo dicevano con schiettezza pari a quanto avrebbero potuto dire le parole: «Se siete miei amici gioite con me, poiché in verità io sono assai felice».
- Monsieur Morrel capì che non c’era nulla da fare contro l’inflessibilità della situazione: un commissario cinto della propria stola non è più un uomo, è la statua della legge, fredda, sorda, muta.
- Caderousse, con l’istinto lesto dell’egoismo, comprese tutta la solidità del ragionamento; guardò Danglars con occhi stravolti dalla paura e dal dolore, e per un passo che aveva mosso in avanti ne mosse due all’indietro.
- «Nossignora – ribatté Villefort – io lascio ciascuno sul proprio piedistallo: Robespierre in place Louis XV, sul patibolo; Napoleone in place Vendôme, sulla colonna. Solo che uno ha creato un’uguaglianza che abbassa, l’altro un’uguaglianza che innalza; uno ha ricondotto i re al livello della ghigliottina, l’altro ha innalzato il popolo al livello del trono.
- Tutti questi elementi sommati componevano dunque per Villefort un ammontare di felicità abbagliante, al punto che gli era parso di scorgere qualche macchia nel sole quando aveva guardato a lungo la propria vita intima con gli occhi dell’anima.
- Sicché tutte le mie opinioni non dirò politiche bensì personali si limitano a questi tre sentimenti: amo mio padre, rispetto monsieur Morrel e adoro Mercédès.
- E Villefort uscì di corsa; sulla porta tuttavia pensò che un sostituto procuratore del re che fosse stato visto avanzare a passi precipitosi avrebbe rischiato di turbare il riposo di una città intera. Riprese quindi la sua andatura consueta, che era tutta magistrale.
- Il dolore però non si lascia respingere in questo modo. Alla stregua della freccia letale di cui parla Virgilio, l’uomo ferito lo reca con sé2.
- Danglars era uno di quegli uomini di calcolo che nascono con una penna dietro l’orecchio e un calamaio al posto del cuore; a questo mondo ogni cosa per lui era sottrazione o moltiplicazione, e un numero gli pareva ben più prezioso di un uomo, quando il numero poteva accrescere l’importo che l’uomo poteva sfoltire.
- In politica, mio caro, voi lo sapete al pari di me, non vi sono uomini, bensì idee; non sentimenti, bensì interessi. In politica non si uccide un uomo: si elimina un ostacolo, tutto qui.
- voialtri che detenete il potere non avete nulla eccetto i mezzi forniti dal denaro, noialtri che lo attendiamo abbiamo quelli forniti dall’abnegazione».
- «Parola mia, buon per lui», commentò l’ispettore. «Una volta impazzito del tutto, patirà meno». Era un uomo colmo di umanità l’ispettore, come si vede, e degno delle mansioni filantropiche che ricopriva.
- per l’uomo felice, infatti, la preghiera rimane un’accozzaglia di parole monotone e prive di senso fin quando il dolore giunge a spiegare al malcapitato il linguaggio sublime per mezzo del quale egli parla con Dio.
- Apprendere non vuol dire sapere; vi sono i sapienti e i savi. È la memoria che fa gli uni, è la filosofia che fa gli altri».
- «La filosofia non si apprende; la filosofia è l’incontro tra le scienze acquisite e il genio che le applica. La filosofia è la nube splendente su cui il Cristo ha posato il piede per riascendere al cielo»
- E così Dantès, che tre mesi addietro non aspirava ad altro se non alla libertà, era già più che stufo della libertà e aspirava alla ricchezza. La colpa non era di Dantès bensì di Dio che, limitando la potenza dell’uomo, gli ha creato desideri infiniti.
- Cosa facessero lì quelle stoffe non avremmo saputo dire: attendevano, nel mentre allietavano gli occhi, una destinazione ignota perfino al proprietario, e nell’attesa rischiaravano l’appartamento con i loro riflessi cangianti e dorati.
- «Sei in fallo, mio signore; io non amavo affatto mio padre come amo te; il mio amore per te è un altro amore: mio padre è morto e io non sono morta, mentre se tu morissi io morirei».
- Orbene, l’uomo sarà perfetto solo quando saprà creare e distruggere al pari di Dio; sa già distruggere, siamo a metà dell’opera».
- Voi dite che vi ama, Maximilien; eh mio Dio, cosa ne sapete? Gli uomini fanno buon viso a un alto ufficiale di cinque piedi e sei pollici come voi, che ha lunghi mustacchi e una grande sciabola, ma credono di poter annientare senza tema una povera fanciulla che piange».
- Se la mia fronte è severa, è perché è stata rabbuiata da sciagure a profusione; se il mio cuore è pietrificato, è per poter tollerare i colpi che ha ricevuto.
- E così la maggior parte delle azioni malvagie sono andate incontro agli uomini camuffate nelle speciose vesti della necessità; poi, una volta commessa l’azione malvagia in un momento di euforia, di timore o di delirio, ci si accorge che sarebbe stato possibile passarvi accanto evitandola.
- «Eh, cosa ne so io! Egli se lo affibbia, io glielo affibbio, gli altri glielo affibbiano; non è forse come se lo possedesse?».
- «Ora però siete felice». «Certo – rispose il conte – dal momento che nessuno sente che mi dolgo».
- d’altronde, i cuori più corrotti non riescono a credere al male se non fondandolo su un qualche interesse: il male inutile e senza causa repelle come un’anomalia.
- Morrel giurò di amare il vegliardo con tutta l’anima, e tale promessa non gli costava nulla, giacché in quel momento non si limitava ad amarlo come un amico o come un padre, lo adorava come un dio.
- Mercédès lanciò un grido che strappò due lacrime dalle palpebre di Montecristo, ma le due lacrime disparvero pressoché subito giacché di certo Dio aveva inviato un qualche angelo a raccoglierle, di gran lunga più preziose com’erano per il Signore che non le più ricche perle del Guzerate e di Ofir.
- Quel che più ho amato dopo di voi, Mercédès, è me stesso, ovvero la mia dignità; ovvero la possanza che mi rendeva superiore agli altri uomini. Tale possanza era la mia vita; con una parola voi la mandate in mille pezzi. Io muoio».
