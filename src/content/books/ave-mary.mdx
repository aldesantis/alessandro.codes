---
aliases:
  - Ave Mary
  - ave-mary
author: Michela Murgia
category: books
createdAt: 2025-01-19T08:32:43.000Z
lastHighlightedOn: 2024-07-21T04:56:00.000Z
publishedOn: null
source: kindle
status: evergreen
tags: []
title: Ave Mary
topics: []
updatedAt: '2024-07-21T04:56:00.000Z'
url: null
contentType: books
---
## Highlights

- Qualunque sia la variante, la trama del racconto della morte femminile non cambia: con la morte la donna non è mai in un rapporto di protagonismo, ma sempre in quello di passiva conseguenza.
- Il tentativo di trasformare le persone in vittime permanenti a prescindere dalle circostanze costringe la vittima al ruolo di vittimizzata, che è un’altra forma di violenza, piú sottile e pervasiva, perché impone una condizione di passività che preclude la facoltà di riscattarsi.
- La scoperta dell’epidurale esasperò un dibattito teologico sul tema del parto indolore che durava già dalla seconda metà dell’Ottocento, e che vedeva le voci piú conservatrici invocare la naturalità intoccabile della sofferenza della donna, contro i progressisti che tentavano di imporre una visione piú metaforica della condanna divina.
- Il dolore mariano, a differenza di quello di Cristo, non è mai personale, ma è traslato, eco e conseguenza di quello del Figlio. È un dolore di servizio, che serve a rendere piú evidenti le sofferenze del Crocifisso.
- Scegliendo di incentivare il linguaggio esattoriale i sacerdoti – che nel sacramento della confessione sono mediatori del perdono divino – hanno implicitamente rinunciato a essere percepiti come veicoli di misericordia per accettare di porsi, invece, come esattori di questo costante e collettivo debito morale.
- L’atto dell’assistere, nel suo doppio significato di prendersi cura e di essere testimone di un evento, diventa per la donna l’unico modo legittimo di continuare a esistere in modo degno.
- L’enfasi sulla peculiarità del femminile serví a riconfermare la subordinazione sociale e familiare della donna, non piú enunciata in nome di una inferiorità di genere, ma fondata su una pretesa superiorità di ruolo spirituale.
