---
aliases:
  - Il Vecchietto
excerpt: >-
  Un bambino stramazza a terra, forse un attacco epilettico. È il segno divino
  che aspettavo: finalmente posso conquistare quel posto a sedere.
publish: 'false'
publishedOn: '2014-09-30'
slug: il-vecchietto
status: evergreen
title: Il Vecchietto
---
Tutti abbiamo costantemente a che fare col Vecchietto.

All’inizio pensavo che mi perseguitassero per via di qualche sgarro involontario fatto al CRAB (Circolo Regionale Agonistico di Bocce), poi ho compreso una semplice, terrificante verità: il Vecchietto non risparmia nessuno; è democratico, preciso, spietato. E vuole il tuo posto a sedere. Non si fermerà finché non l’avrà ottenuto o non ti avrà fatto sentire una tale merda che vorrai fare il bagno nel petrolio per punirti.

Estate romana. Cinquantadue gradi all’ombra.

I controllori Atac si lasciano corrompere da chi non ha il biglietto con dei cubetti di ghiaccio che sfregano sullo scroto per refrigerarsi.

I vucumprà la fanno da padrone e sequestrano gli autobus per farsi portare fino a casa. In Tunisia, dico.

I tedeschi con carenza di vitamina D, rigorosamente in sandali e calzini, affollano qualunque mezzo che li possa avvicinare a una sorgente d’acqua, fosse anche solo l’impianto di depurazione di Ostia.

Le ciccione inglesi ostentano superiorità e fingono eleganza, ma il loro inganno si disfa quando alzano le ascelle scoprendo il muschio con cui sono in simbiosi.

In questo scenario apocalittico compare il Vecchietto. Trema come la lavatrice bicentenaria di tua cugina, quella che poi è esplosa vomitando palle di pelo (tua cugina, non la lavatrice). Diverse domande turbinano nella tua testa: perché è in giro da solo? sa dove sta andando? come farà a prenotare la fermata? per farsi una sega basta che tenga ferma la mano? ma poi Lost come cazzo è finito?

Lo fissano tutti, le lingue paralizzate dal terrore. Lui si muove con lentezza esasperante. I più sprovveduti pensano che sia semplicemente perché gli manca una gamba e si sta trascinando per terra mentre l’autista fa del suo meglio per sbatterlo da una parte all’altra dell’autobus e qualche cittadino attento al sociale gli assesta dei calci nelle costole polverizzandole, ma tu sai la verità: quel bastardo sta pregustando il momento in cui priverà un ignaro, stanco, innocente viaggiatore del posto tanto meritato.

Perché non mi interessa se hai centodue anni, se tutta la tua famiglia è stata trasformata in detergente vaginale nei campi di concentramento, se hai combattuto durante il Risorgimento, la Prima e la Seconda Guerra Mondiale, se sei sopravvissuto ai tentativi di tua cognata di farti fuori col veleno per topi e a quelli di tuo figlio (per cui ti sei spaccato il culo per settant’anni solo in modo che potesse fare una vita monotona e trasmettere i suoi geni imbecilli) di rinchiuderti in qualche ospizio di merda con un nome ipocrita tipo “La Casa del Sorriso” (dove praticavano l’alimentazione forzata e non c’era un cazzo da sorridere, se proprio vogliamo dirla tutta): io il mio posto a sedere me lo sono guadagnato.

Sto su questo autobus da quaranta minuti. Improvvisamente un bambino ha stramazzato a terra forse per un attacco epilettico, segno che magari una qualche divinità esiste, così ho passato mezz’ora prendendo a gomitate uno smilzo con cui eravamo primi a pari merito per il posto, finché non ho capito che era _molto_ più pratico e veloce infilargli discretamente un capezzolo nell’obliteratrice (se guardi laggiù lo vedrai mentre cerca di liberarsi praticandosi una mastectomia con una lametta da barba arrugginita). Come la chiami questa, se non meritocrazia?

Quindi ora non puoi venire tu, con i tuoi occhi vitrei (e comunque lo so che fai finta pure di essere cieco), a pretendere che ti si lasci il posto. E poi sentiamo, perché mai dovrei farlo? Cos’hai tu che io non ho, a parte i problemi di controllo della prostata, ottant’anni, due bypass praticati da un chirurgo guercio con un tatuaggio sulle mani che diceva “Nato per perdere” e una brutta infezione ai bronchi che ti fa sputare catarro color ocra misto a quelli che sembrano pezzettini di un rene ormai in avanzato stato di decomposizione? Nulla, appunto! Tanto più che puoi sempre appoggiarti alla bombola dell’ossigeno se non ce la fai più! Non rompere i coglioni e pensa a quanto sei fortunato!

E poi perché devi venire proprio da _me_?! Guarda! Lì c’è una zoppa che con le stampelle ha occupato due posti; scaraventale fuori alla prossima fermata, un po’ di esercizio non può che farle bene. Oppure potresti cacciare il reduce di guerra paralizzato dalla sedia a rotelle; del resto ha fatto il suo dovere, ormai è utile quanto un buco del culo al posto dell’ombelico. Ovunque, ma non da me. Se ti lasciassi il posto lo smilzo (che ormai si è liberato e perde sangue a fiotti) capirebbe che sono un debole e mi fracasserebbe il cranio col martelletto per rompere il vetro in caso di emergenza. Anche noi nobili di cuore dobbiamo rinunciare alla pietà in questa giungla, vecchio!

Ma il Vecchietto non si muove e continua a fissarti. Ogni tanto lancia un’occhiata carica di disapprovazione ai passeggeri intorno; sai che, se Megele non gli avesse reciso le corde vocali nel ‘43, senza dubbio si lamenterebbe di quanto indisciplinate siano le nuove generazioni. Eviterebbe ovviamente di menzionare che, alla tua stessa età, sgattaiolava fuori di casa la notte per fare gli sciacqui con l’acqua santa e defecare sui barboni. E tutti quanti ti guardano con la sua stessa indignazione. Capiscili: se fossero nella tua posizione si comporterebbero esattamente come te. Ma per questa volta sono stati risparmiati. Il Vecchietto ti ha scelto, loro devono stare al gioco.

Allora, piangendo lacrime amare, ti alzi con sforzo immane. Lui si siede lentamente: sta assaporando la vittoria. Gli altri pendolari ti osservano con compassione e cattiveria insieme. Volano insulti, sputi, minacce, il bambino che era stramazzato qualche paragrafo più su. Lo smilzo si avvicina con il martelletto in mano. Sai che è la fine. L’intero autobus si anima in occasione del duello. Anche i tedeschi auspicano per te una morte dolorosa, o quantomeno una procedura d’infrazione. Sei una mezza sega. Te lo meriti.

Ma lo smilzo viene inglobato senza preavviso tra le chiappe di una delle ciccione inglesi di cui sopra. Dio salvi la Regina! Sai di non avere molto tempo: devi giocare subito la tua ultima carta. Non appena le porte si aprono, ti fai strada tra le scorregge, le ascelle sudate e l’odore di piedi morti e scendi al volo. Prima, però, chiudi la bombola dell’ossigeno a quel bastardo.

Ti ritrovi in mezzo alla strada, sotto il sole cocente, schiacciato dal peso di un’umiliante sconfitta. Ma ricorda: hanno vinto una battaglia, non la guerra.

Ora mettiti comodo, riposati. Hai un’ora e mezza prima che passi il prossimo autobus.
