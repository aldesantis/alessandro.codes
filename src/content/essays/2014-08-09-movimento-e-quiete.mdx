---
aliases:
  - "Movimento e\_Quiete"
excerpt: >-
  Siamo abituati al Movimento. Nasciamo, cresciamo e viviamo nel Movimento.
  Respiriamo il Movimento.
publish: 'false'
publishedOn: 2014-08-09T00:00:00.000Z
status: evergreen
title: "Movimento e\_Quiete"
---
Siamo abituati al **M**ovimento. Nasciamo, cresciamo e viviamo nel **M**ovimento. Respiriamo il **M**ovimento.

Il **M**ovimento è la nostra quiete, la **Q**uiete è movimento fastidioso, improduttivo, pericoloso. La morte porta la quiete, la **Q**uiete porta alla morte, mentale se non fisica, sociale se non individuale. La **Q**uiete è per chi si ferma e chi si ferma è perduto, ha perso ed è un **P**erdente.

Il **M**ovimento contraddistingue l’uomo funzionante e funzionale; un **F**unzionario che vive in funzione degli altri e muore quando la sua funzione viene meno o quando qualcuno funziona meglio di lui. Questo **F**unzionario si muove nella **F**inzione, fintamente felice e felicemente finto, convinto che le maglie della sua finta siano fitte quanto basta perché nessuno veda attraverso.

Ai **P**erdenti, invece, poche porte rimangono aperte, dacché sono pensati pigri poltroni senza potenziale o possibilità. Eppure si rivelano così potenti da poter **P**lasmare l’esistenza a proprio piacimento, passando con pazienza sulla testa di ogni precetto e precettore.

A questi pochi dico: non perdete mai la speranza di un futuro felice, ché nella **G**iostra della vita gioisce il **G**iusto, anche dove non sembra ci sia giustizia.

---

È stato divertente. Un po’ distopico, forse, ma divertente.
