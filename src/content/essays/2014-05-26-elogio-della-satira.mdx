---
aliases:
  - Elogio della satira
  - Elogio della\_satira
excerpt: >-
  Le parole assumono mille sfumature, ogni cosa significa tutto e il suo
  contrario - ma per capirlo serve un cervello, non delle certezze.
publish: 'false'
publishedOn: '2014-05-26'
slug: elogio-della-satira
status: evergreen
title: Elogio della satira
---
# Elogio della satira

Internet mi ha insegnato molte cose:

- che non si possono fare battute sulla strage di Capaci, ma va bene prendere per culo Andreotti;
- che dire “negro” è vietato, però stringere il portafogli quando se ne incontra uno è normale;
- che i disabili sono esenti dall’ironia, eppure compatirli con un tono di voce idiota è segno di civiltà.

Ora, io ritengo di possedere una capacità al di sopra del comune di mantenere la mia obiettività in ogni situazione ma, come essere umano, mi capita di fare qualche cazzata: cado vittima del bias di conferma, do per scontato ciò che ho solo sentito dire, parlo di argomenti che conosco a malapena perché mi convinco, seppure solo per un istante, che dieci secondi di ricerca su Google equivalgano a una laurea.

Per difendermi da questi perversi meccanismi della mente umana ho trovato uno strumento eccellente: la satira. La satira mi permette di smontare la realtà, analizzarla lucidamente e formare un’opinione più o meno bilanciata. Il tutto facendomi due risate. Non è solo una risorsa dei comici, ma un patrimonio dell’uomo razionale.

Ma nell’istante in cui si mettono dei confini alla satira e la si censura, questa perde tutta la sua validità. Per questo faccio satira su persone che ammiro, sui neri, su Andreotti, su Falcone, sui disabili e su tutti quei ridicoli tabù che la nostra società è solita costruire: per rimanere lucido.

Allora, quando scrivo le mie (geniali) battute, prima di far correre le dita sulla tastiera per dirmi che sono razzista oppure omofobo oppure che odio i paraplegici perché loro possono pisciare da sdraiati e io no, fermatevi per un istante a riflettere sul perché di quelle parole. Dopo averlo fatto: se siete d’accordo con me potete congratularvi con una sonora pacca sulla spalla; se ancora non lo siete, levatevi dai coglioni, ché non ho voglia di rispiegarvi come funziona l’umorismo e dover controbattere a tutti i vostri contorti argomenti.

La violenza con cui presentate questi argomenti, tra l’altro, è direttamente proporzionale alla paura che avete di affrontarli. Quanta pena, mi fate, con le vostre certezze idiote. Là fuori c’è tutto un mondo da scoprire, un mondo dove si può dire “negro” per motteggiare i razzisti e “frocio” per criticare gli omofobi. Un mondo dove ogni cosa vuol dire tutto e il contrario di tutto, dove ogni parola assume mille sfumature. Un mondo che si presta alla libera interpretazione di chi lo legge.

Per poterlo capire, però, serve un quoziente intellettivo a tre cifre, e mi rendo conto che non tutti possono disporre di un tale lusso. Se non siete tra questi pochi fortunati, fatemi un favore: evitate di interagire con i normodotati.

Oppure continuate, ché siete divertentissimi.
